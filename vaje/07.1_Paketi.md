# Paketi

## Naloga 1

Pri reševanju naslednjih nalog bomo potrebovali predpono paketa, ki je običajno domena, zapisana v obratnem vrstnem redu. Kot predpono paketa boste uporabili svoj e-poštni naslov, pri čemer znak `@` zamenjate s `.` in vse skupaj zapišete v obratnem vrstnem redu. V ta namen ustvarite program, ki bo kot vhod prejel vaš e-poštni naslov in ime paketa za katerega bi želeli ustvariti celotno poimenovanje paketa. Kot izhod naj program izpiše pravilno celotno poimenovanje paketa glede na prej opisano logiko. Glavni razred poimenujte `Main`, ime paketa v katerega ga uvrstite pa `paketor`.

## Naloga 2

V tej nalogi se bomo navezali na 6. nalogo iz vaj poglavja 6. Tabele in nizi. Ustvarite paket `v071_naloga4` in vanj vmestite razreda:

- `Vstopni`, ki zajema logiko interakcije z uporabnikom in izpisovanje
- `Vojak`, ki vključuje podatke in metode za možnost prepoznavanja pravilne razvrstitve; namesto konstruktorja naj izpostavlja statično metodo `zVisino`, ki vrača instanco razreda

Implementirajte opisane funkcionalnosti in v vstopnem razredu ustvarite dva različna načina uporabe programa - primarni, kot je opisan v nalogi in demo, kjer napišete dva lastna primera z uporabo vseh razredov in njihovih metod.

## Naloga 3

V tej nalogi se bomo navezali na 5. nalogo iz vaj poglavja 6. Tabele in nizi. Ustvarite paketa `v071_naloga3.jedro` in `v071_naloga3.iskanje`. V `jedro` napišite razreda:

- `Vstopni`, ki zajema logiko interakcije z uporabnikom in izpisovanje
- `Generator`, ki s pomočjo statičnih polj in metod generira znake/števila

V `iskanje` napišite razreda v obliki z notranjim stanjem in statičnimi metodami:

- `Stevilo`, ki omogoča iskanje izbranega števila v tabeli
- `Znak`, ki omogoča iskanje izbranega znaka v tabeli

Implementirajte opisane funkcionalnosti in v vstopnem razredu ustvarite dva različna načina uporabe programa - primarni, kot je opisan v nalogi in demo, kjer napišete dva lastna primera z uporabo vseh razredov in njihovih metod.

## Naloga 4

Ustvarite paketa `v071_naloga1` in `v071_naloga2`. V paketu `v071_naloga1` napišite vstopni razred `Pogovor`, v paketu `v071_naloga2` pa `Stranka`, `Agent` in `Sporocilo`. Vedenje razredov naj bo naslednje:

- `Pogovor`: metodi tovarn - `ustvariAgentGenerirano` (pošlje začetno generirano sporočilo agenta, kako lahko pomaga stranki), `ustvariStrankaGenerirano` (pošlje začetno generirano sporočilo stranke, ki sproži samodejno generiran odziv agenta), `dodajSporocilo`, `izpisiSporocila`, `steviloSporocil`
- `Stranka`: `Stranka(String imePriimek, String email)`, `getImePriimek`, `getEmail`, `getOpis`
- `Agent`: `Agent(String imePriimek, String email, String oddelek)`, `getImePriimek`, `getEmail`, `getOddelek`, `getOpis`
- `Sporocilo`: `Sporocilo(String posiljatelj, String besedilo)`, `getPovzetek`, `setSkrito(boolean skrito)`, `getSkrito`

Implementirajte vse zahtevane funkcionalnosti in v vstopnem razredu ustvarite dva različna primera z uporabo vseh razredov in njihovih metod.

## Naloga 5

V tej nalogi se bomo navezali na 7. nalogo iz vaj poglavja 6. Tabele in nizi. Ustvarite paketa `v071_naloga5.jedro` in `v071_naloga5.gradniki`. Po načinu delitve logike v prejšnjih nalogah poskusite sami prepoznati in implementirati celotno vedenje. V vstopnem razredu ustvarite dva različna načina uporabe programa - primarni, kot je opisan v nalogi in demo, kjer napišete dva lastna primera z uporabo vseh razredov in njihovih metod.
